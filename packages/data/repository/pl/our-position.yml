metaTitle: "Negocjacje budżetowe UE: stanowisko Parlamentu Europejskiego"
metaDescription: Przeczytaj o kluczowych postulatach i priorytetach Parlamentu
  Europejskiego w negocjacjach dotyczących kolejnego długoterminowego budżetu
  UE.
pageH1: "Negocjacje budżetowe UE: stanowisko Parlamentu Europejskiego"
pageChapo: >
  <p>Parlament przyjął swoje priorytety dotyczące kolejnego długoterminowego
  budżetu UE w sprawozdaniu zatwierdzonym na sesji plenarnej w maju 2025 roku.
  Oto niektóre z najważniejszych kwestii, które nowy budżet będzie musiał
  uwzględnić.</p>
pageContent: >
  <p>W obliczu globalnych zmian politycznych Europa będzie potrzebować
  odpowiednich środków, by skutecznie działać i odpowiadać na oczekiwania
  obywateli.</p>

  <p>Budżet UE powinien zapewniać finansowe wsparcie dla zwiększenia
  konkurencyjności Europy i jej zdolności do obrony. Jednocześnie wsparcie dla
  rolników oraz polityki spójności, która pomaga niwelować nierówności między
  państwami i regionami, powinny pozostać ważnymi elementami.</p>

  <p>Wojna napastnicza Rosji przeciwko Ukrainie sprawia, że konieczne są
  dodatkowe środki na wsparcie finansowe, wojskowe i humanitarne dla Ukrainy
  oraz na wzmocnienie współpracy obronnej.</p>

  <p>Większa przejrzystość wymaga odpowiedzialności, dlatego Parlament musi
  zachować swoją demokratyczną kontrolę jako organ budżetowy.</p>

  <p>Odbiorcy środków powinni mieć łatwiejszy dostęp do funduszy. Uproszczenie
  budżetu ma pomóc ograniczyć biurokrację i zwiększyć przejrzystość, tak by
  budżet lepiej odpowiadał na potrzeby końcowych beneficjentów, takich jak małe
  firmy, rolnicy czy organizacje społeczne; wspierał konkurencyjną gospodarkę i
  wzmacniał europejski model społeczno-ekonomiczny.</p>

  <p>Kolejny wieloletni budżet UE musi być na tyle elastyczny, by reagować na
  nieprzewidziane kryzysy i dostosowywać się do zmieniających się potrzeb.</p>

  <p>Budżet UE musi stać na straży europejskich wartości, utrzymując
  rygorystyczne warunki dotyczące praworządności dla państw członkowskich.</p>

  <p>Spłata pożyczek zaciągniętych na pomoc Europie w odbudowie po pandemii
  Covid-19 nie powinna odbywać się ze szkodą dla istniejących programów
  finansowanych z budżetu UE, które powinny być chronione.</p>