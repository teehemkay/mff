metaTitle: Għaliex il-baġit fit-tul tal-UE huwa importanti
metaDescription: Skopri għaliex il-baġit fit-tul tal-UE huwa importanti u kif
  jippermetti lill-pajjiżi tal-UE jiksbu aktar flimkien milli kieku aġixxew
  waħedhom.
pageH1: Għaliex il-baġit fit-tul tal-UE huwa importanti
pageChapo: >
  <p>L-Ewropa qed tiffaċċja sfidi li jistgħu jiġu indirizzati biss flimkien.
  Il-Parlament Ewropew qed jaħdem biex jiżgura li l-baġit fit-tul tal-UE
  jinvesti f&#39;dak li jgħodd l-aktar għall-Ewropej.</p>
pageContent: >
  <p>Il-baġit fit-tul tal-UE jipprovdi finanzjament biex jiġi żgurat li l-UE
  jkollha l-mezzi biex tilħaq l-objettivi tagħha: is-salvagwardja tal-paċi u
  l-kisba tal-prosperità madwar l-Ewropa.</p>

  <p>L-isfidi komuni tal-Ewropa jistgħu jiġu indirizzati aħjar flimkien.
  Il-baġit fit-tul tal-UE jipprovdi lill-Ewropej aktar valur billi jiġbor
  flimkien ir-riżorsi - jiġifieri li jiġu ffinanzjati proġetti u politiki fejn
  jagħmel aktar sens li l-flus jintefqu flimkien aktar milli separatament.</p>

  <p>Matul l-aħħar ftit snin, il-kuntest politiku, ekonomiku u soċjali nbidel
  b’mod sinifikanti. Illum, l-aggressjoni tar-Russja kontra l-Ukrajna, kif ukoll
  il-ħtieġa li l-UE tibqa’ kompetittiva, tappoġġa lin-negozji
  fit-trasformazzjoni diġitali u tindirizza t-tibdil fil-klima joħolqu sfidi
  kbar għas-sigurtà u l-ekonomija tal-Ewropa.</p>

  <p>Issa wasal iż-żmien li l-UE tiddeċiedi dwar baġit fit-tul li se jappoġġa
  l-ekonomija u s-soċjetajiet tal-Unjoni mill-2028 ’il quddiem. Il-kuntest għadu
  ta’ sfida kbira. Hemm xi <strong>realtajiet qawwija li ma nistgħux
  ninjoraw</strong> - bħall-gwerra fl-Ukrajna, iż-żieda fl-għoli tal-ħajja,
  il-ħtieġa li nagħtu spinta lis-sigurtà u l-kompetittività tagħna, u li
  nindirizzaw it-tibdil fil-klima. Jeħtieġ li l-Ewropa <strong>tinvesti f’dak li
  jgħodd l-aktar.</strong></p>

  <p><a target="_blank" rel="noreferrer noopener nofollow"
  href="https://europa.eu/eurobarometer/surveys/detail/3492">L-istħarriġ
  tal-Ewrobarometru</a> juri  li l-Ewropej jistennew azzjoni ċara tal-UE
  f’diversi oqsma ewlenin: l-ekonomija u l-kwistjonijiet soċjali, id-difiża u
  s-sigurtà, it-tibdil fil-klima, u l-agrikoltura.</p>

  <p>Il-Parlament Ewropew qed jaħdem flimkien mal-istituzzjonijiet l-oħra tal-UE
  biex jindirizza dawn l-aspettattivi u jistabbilixxi l-baġit fit-tul li
  jmiss.</p>