metaTitle: "Negocierile pentru bugetul UE: poziția Parlamentului European"
metaDescription: Citiți care sunt solicitările principale și prioritățile
  Parlamentului European în negocierile cu privire la viitorul buget pe termen
  lung al UE.
pageH1: "Negocierile pentru bugetul UE: poziția Parlamentului European"
pageChapo: >
  <p>Parlamentul și-a stabilit prioritățile cu privire la bugetul UE pe termen
  lung într-un raport adoptat în sesiunea plenară din mai 2025. Iată câteva
  dintre problemele principale de care viitorul buget trebuie să țină cont.</p>
pageContent: >
  <p>Pe fondul schimbărilor politice globale, Europa va trebui să aibă resursele
  necesare pentru a face mai mult și pentru a răspunde așteptărilor
  cetățenilor.</p>

  <p>Bugetul UE va trebui să ofere sprijinul financiar necesar pentru a face
  Europa mai competitivă și mai capabilă să se apere. În același timp, sprijinul
  acordat fermierilor și politica de coeziune, care contribuie la diminuarea
  inegalităților dintre țări și dintre regiunile aceleiași țări, trebuie să
  joace în continuare un rol important.</p>

  <p>Războiul de agresiune al Rusiei împotriva Ucrainei înseamnă că sunt
  necesare resurse pentru sprijinirea financiară, militară și umanitară a
  Ucrainei, precum și pentru intensificarea cooperării în domeniul apărării.</p>

  <p>O mai mare transparență implică responsabilitate, iar Parlamentul trebuie
  să își mențină controlul democratic în calitate de autoritate bugetară. </p>

  <p>Beneficiarii trebuie să aibă acces mai facil la fonduri. Simplificarea
  bugetului vizează reducerea birocrației și creșterea transparenței, astfel
  încât bugetul să poată asigura rezultate mai bune pentru beneficiarii finali,
  cum ar fi întreprinderile mici, agricultorii și organizațiile societății
  civile, să finanțeze o economie competitivă și să sprijine modelul economic și
  social al UE.</p>

  <p>Următorul buget pe termen lung al UE trebuie să fie suficient de flexibil
  pentru a răspunde crizelor neprevăzute și pentru a se adapta la evoluția
  nevoilor. </p>

  <p>Bugetul UE trebuie să apere valorile europene prin menținerea unei
  condiționalități stricte privind statul de drept pentru statele membre.</p>

  <p>Rambursarea împrumuturilor contractate pentru redresarea Europei în urma
  pandemiei de Covid-19 nu ar trebui să se facă în detrimentul programelor de
  finanțare existente ale UE, care trebuie protejate. </p>