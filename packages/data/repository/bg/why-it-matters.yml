metaTitle: Защо дългосрочният бюджет на ЕС е от значение
metaDescription: Научете защо дългосрочният бюджет на ЕС е от значение и как той
  позволява на европейските държави да постигнат повече заедно
pageH1: Защо дългосрочният бюджет на ЕС е от значение
pageChapo: >
  <p>Европа е изправена пред предизвикателства, с които трябва да се справим
  заедно. Европейският парламент работи, за да бъдат инвестирани средствата от
  дългосрочния бюджет на ЕС в това, което е от значение за европейските
  граждани.</p>
pageContent: >
  <p>Дългосрочният бюджет на ЕС предоставя финансирането, от което ЕС се нуждае,
  за да постигне основните си цели: да опази мира и да донесе просперитет в цяла
  Европа.</p>

  <p>Общите предизвикателства пред Европа могат да бъдат посрещнати по-лесно,
  ако работим заедно. Дългосрочният бюджет на ЕС обединява финансови средства и
  инвестира в проекти и политики, в които е по-логично държавите да инвестират
  съвместно вместо поотделно.</p>

  <p>Последните няколко години доведоха до съществени промени в политиката,
  икономиката и социалните отношения. Агресията на Русия спрямо Украйна, нуждата
  от подобряване на конкурентоспособността и от подкрепа на бизнеса за
  осъществяване на цифровата трансформация и борбата с климатичните промени са
  сериозни предизвикателства за европейската сигурност и икономика.</p>

  <p>Сега е моментът ЕС да приеме дългосрочен бюджет, който ще подпомогне
  икономиката и ще укрепи европейските общества от 2028 г. нататък. Изправени
  сме пред <strong>сложни реалности, които не можем да пренебрегваме</strong> -
  войната в Украйна, високите разходи за живот, нуждата от засилване на
  сигурността и конкурентоспособност, както и климатичните промени. Европа
  трябва <strong>да инвестира в това, което е от значение</strong>.</p>

  <p><a target="_blank" rel="noreferrer noopener nofollow"
  href="https://europa.eu/eurobarometer/surveys/detail/3492">Проучвания на
  общественото мнение „Евробарометър“</a> показват, че европейските граждани
  очакват конкретни инициативи от страна на ЕС в няколко ключови области:
  икономика и социални въпроси, сигурност и отбрана, климат и селско
  стопанство.</p>

  <p>Европейският парламент работи с другите европейски институции за намиране
  на решения в отговор на тези очаквания и за определяне на следващия
  дългосрочен бюджет на ЕС.</p>