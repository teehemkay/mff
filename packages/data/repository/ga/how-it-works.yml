metaTitle: "Míniú ar bhuiséad an AE: méid, foinsí agus tairbhithe"
metaDescription: "Gach eolas a theastóidh uait maidir le buiséad fadtéarmach an
  AE (MFF): méid, tairbhithe, foinsí ioncaim, caiteachas agus éabhlóid."
pageH1: "Buiséad an AE: méid, foinsí agus tairbhithe"
pageChapo: >
  <p>Céard atá i gceist le buiséad fadtéarmach an Aontais: freagraí ar na
  ceisteanna bunúsacha.</p>
faQuestion:
  - Cad is buiséad fadtéarmach an AE ann agus conas a chinntear é?
  - Cathain a chuirfear tús leis an gcéad bhuiséad fadtéarmach eile de chuid an
    AE?
  - Cad chuige a n-úsáidtear buiséad fadtéarmach an Aontais?
  - Cá bhfuil buiséad an AE infheistithe?
  - Cén difríocht atá idir buiséad an AE agus na buiséid náisiúnta?
  - Cé chomh mór is atá buiséad fadtéarmach an AE?
  - Conas a mhaoinítear an buiséad?
  - An bhfuil aon choinníollacha ann maidir le cistí an Aontais a fháil?
  - Cad é stair bhuiséad an Aontais agus conas a d’fhorbair sé le himeacht ama?
faqAnswer:
  - >
    <p>Tugtar an Creat Airgeadais Ilbhliantúil (MFF) ar bhuiséad fadtéarmach an
    Aontais freisin. Is buiséad infheistíochta é a shocraíonn an t-uasmhéid
    airgid is féidir a infheistiú i ngach réimse beartais. Ní mór do bhuiséid
    bhliantúla an Aontais, chomh maith le caiteachas an Aontais ar chláir agus
    ar bheartais, na huasteorainneacha sin a urramú. </p>

    <p>Tá sé bunaithe ar thogra ón gCoimisiún Eorpach agus ní mór don
    Chomhairle, a dhéanann ionadaíocht ar rialtais an Aontais, é a ghlacadh
    d’aon toil. Roimhe sin, ní mór di toiliú Pharlaimint na hEorpa a fháil trí
    thromlach glan dá Feisirí uile.</p>
  - >
    <p>Maireann an buiséad fadtéarmach reatha ó 2021 go 2027. Ciallaíonn sé sin
    nach mór an chéad bhuiséad eile a chomhaontú faoi dheireadh 2027 le teacht i
    bhfeidhm an 1 Eanáir 2028.</p>
  - |
    <p>Is buiséad infheistíochta é go príomha, lena ndírítear ar dhul i ngleic le dúshláin choiteanna agus ar thosaíochtaí comhaontaithe a bhaint amach, amhail:</p>
    <ul>
    <li>an geilleagar a neartú, poist a chruthú agus tacú le taighde agus infheistíocht                                                                                                                                                                                                                                                                                                                                                                                                                                                                                                                                                                                                               </li>
    <li>dul i ngleic leis an ngéarchéim aeráide agus an comhshaol a chosaint</li>
    <li>teorainneacha seachtracha a neartú agus slándáil na hEorpa a fheabhsú</li>
    <li>tacú le hoibrithe agus le cearta sóisialta</li>
    <li>tacú le réigiúin na hEorpa, ar mhaithe le comhtháthú eacnamaíoch agus sóisialta agus comhar trasteorann</li>
    <li>tacú leis an talmhaíocht agus slándáil bia a chinntiú</li>
    </ul>
    <p>Maoiníonn níos mó ná 93% den bhuiséad gníomhaíochtaí a dhéanann difríocht i dtíortha an Aontais agus níos faide i gcéin. Téann sé chun tairbhe do shaoránaigh, réigiúin, cathracha, feirmeoirí, taighdeoirí, mic léinn, an tsochaí shibhialta agus gnólachtaí. </p>
    <p>Is ionann caiteachas riaracháin an AE agus níos lú ná 7% de bhuiséad iomlán an AE. Fágann sé sin gur féidir le hinstitiúidí an Aontais feidhmiú, ullmhú agus cinntí a dhéanamh ar mhaithe leis an leas coiteann.</p>
  - >
    <p>Seo roinnt samplaí de na daoine a dtacaíonn buiséad an Aontais leo agus
    de na rudaí a dtacaíonn sé leo: </p>

    <p><strong>Gnólachtaí beaga</strong>: is iad fiontair bheaga agus
    mheánmhéide cnámh droma gheilleagar an Aontais. Tacaíonn cláir éagsúla de
    chuid an Aontais leo chun leathnú, nuáil agus iomaíocht a dhéanamh ar scála
    domhanda. Cuidíonn an maoiniú sin le borradh a chur faoin bhfostaíocht agus
    le fás eacnamaíoch a spreagadh ar an leibhéal áitiúil agus san Aontas ina
    iomláine. </p>

    <p><strong>Feirmeoirí agus pobail tuaithe</strong>: slándáil bia a áirithiú,
    talmhaíocht inbhuanaithe a chothabháil, agus tacú le forbairt tuaithe. </p>

    <p><strong>Scoláirí agus institiúidí oideachais</strong>: cuireann cláir ar
    nós Erasmus+ deiseanna ar fáil do mhic léinn staidéar a dhéanamh thar lear,
    feabhas a chur ar an malartú cultúrtha agus ar eispéiris oideachais.
    Tacaíonn an maoiniú seo le hollscoileanna agus le hionaid ghairmoiliúna,
    chun tacú le lucht saothair inoiriúnaithe agus oilte. </p>

    <p><strong>Taighde agus nuálaíocht</strong>: Infheistíonn Fís Eorpach, clár
    suaitheanta taighde agus nuálaíochta an Aontais, i dtaighde ceannródaíoch
    agus i ndul chun cinn teicneolaíoch. Tacaíonn sé le heolaithe agus le
    gnólachtaí nuathionscanta a spreagann nuálaíocht i réimsí amhail sláinte,
    teicneolaíocht dhigiteach, fuinneamh in-athnuaite, agus go leor réimsí eile.
    </p>

    <p><strong>Bonneagar</strong>: déanann an tAontas infheistíocht i bhforbairt
    bonneagair chun gréasáin iompair a fheabhsú, éifeachtúlacht fuinnimh agus
    neamhspleáchas fuinnimh agus nascacht dhigiteach a fhorbairt. Cruthaíonn na
    tionscadail sin poist agus tacaíonn siad le forbairt réigiúnach. </p>

    <p><strong>Earnálacha an chultúir agus na cruthaitheachta</strong>: tugann
    an clár Eoraip na Cruthaitheachta tacaíocht d’ealaíontóirí, d’eagraíochtaí
    cultúrtha agus d’eagraíochtaí meán, rud a chuireann an éagsúlacht chultúrtha
    chun cinn agus a chuidíonn le borradh a chur faoi thionscail chruthaitheacha
    i margadh iomaíoch.</p>

    <p><strong>Dul i ngleic leis an athrú aeráide agus an comhshaol a
    chosaint</strong>: cistíonn an tAontas cláir agus tionscadail atá dírithe ar
    aghaidh a thabhairt ar an athrú aeráide, ar an mbithéagsúlacht a chaomhnú
    agus ar chleachtais inbhuanaithe a chur chun cinn. </p>

    <p><strong>Sláinte phoiblí agus ullmhacht phoiblí</strong>: déanann an
    tAontas infheistíocht i dtionscnaimh sláinte agus i sásraí freagartha ar
    ghéarchéimeanna, lena n-áirítear bonneagar sláinte poiblí, chun ár
    n-ullmhacht do phaindéimí, tubaistí nádúrtha agus éigeandálaí eile a
    d’fhéadfadh a bheith ann amach anseo a neartú.  </p>

    <p><strong>Réigiúin na hEorpa a neartú</strong>: tacaíonn buiséad an Aontais
    le comhtháthú eacnamaíoch agus sóisialta trí thionscadail a mhaoiniú lena
    laghdaítear éagothromaíochtaí idir réigiúin. Déanann sé infheistíocht i
    mbonneagar, in oideachas agus i gcruthú post chun borradh a chur faoin
    bhforbairt i limistéir nach bhfuil chomh rathúil céanna. Cuidíonn sé sin le
    fás cothrom a chur chun cinn agus cuireann sé feabhas ar chaighdeáin
    mhaireachtála ar fud an Aontais. </p>
  - >
    <p>I gcomparáid leis na buiséid náisiúnta, tá solúbthacht theoranta ag
    buiséad an AE maidir leis an gcaoi ar féidir na cistí a chaitheamh. Tá sé
    difriúil freisin ó bhuiséid náisiúnta toisc nach féidir easnamh a bheith
    ann. </p>

    <p>Murab ionann agus buiséid náisiúnta, a úsáidtear go mór chun seirbhísí
    poiblí a sholáthar agus chun córais slándála sóisialta a mhaoiniú, is
    buiséad infheistíochta den chuid is mó é buiséad an AE a dhíríonn ar bhearta
    a théann chun tairbhe mhuintir na hEorpa.</p>
  - |
    <p>Tá buiséad an AE sách beag i gcomparáid leis na buiséid náisiúnta. Is ionann é gach bliain agus thart ar [1% d&#39;olltáirgeacht intíre an Aontais] (<a target="_blank" rel="noreferrer noopener nofollow" href="https://www.eca.europa.eu/ga/the-eu-finances">https://www.eca.europa.eu/ga/the-eu-finances</a>) (ollioncam náisiúnta), nó thart ar €160-180 billiún. Is ionann an caiteachas poiblí náisiúnta a dhéanann tíortha an Aontais agus beagnach 50 % dá OIN faoi seach ar an meán.          </p>
    <p>Faoi bhuiséad fadtéarmach reatha an AE, is féidir leis an Aontas gealltanas a thabhairt €1,074 billiún (i bpraghsanna 2018) a chaitheamh idir 2021 agus 2027.                          </p>
    <p>Freastalaíonn an buiséad ar 450 milliún duine san Eoraip, agus is ionann é agus sciar beag den chaiteachas poiblí foriomlán san Aontas. Mar shampla, tá sé níos lú ná buiséad náisiúnta na hOstaire (daonra de 9 milliún): don bhliain 2022, <a target="_blank" rel="noreferrer noopener nofollow" href="https://commission.europa.eu/strategy-and-policy/eu-budget/annual-eu-budget/all-annual-budgets/2022_ga">thart ar €170 billiún a bhí i mbuiséad an AE</a>, agus <a target="_blank" rel="noreferrer noopener nofollow" href="https://ec.europa.eu/eurostat/databrowser/view/gov_10a_exp__custom_13928345/default/table?lang=en">thart ar €240 billiún a bhí i mbuiséad náisiúnta na hOstaire</a>.  </p>
  - |
    <p>Difríocht eile idir buiséad an AE agus buiséid náisiúnta is ea nach bhfuil cumhacht dhíreach cánachais ag an Aontas chun a bhuiséad a mhaoiniú agus go mbraitheann sé ina ionad sin ar ioncam ar a dtugtar ‘acmhainní dílse’. </p>
    <p>Is iad seo a leanas na hioncaim sin: </p>
    <ul>
    <li>Dleachtanna custaim ar iompórtálacha isteach san Aontas</li>
    <li>Cuid bheag den CBL a bhailíonn gach Ballstát</li>
    <li>Ranníocaíocht bunaithe ar mhéid na dramhaíola plaistí neamh-athchúrsáilte i ngach Ballstát</li>
    <li>Ranníocaíocht náisiúnta ó gach tír AE bunaithe ar a hollioncam náisiúnta (OIN). Rannchuidíonn na Ballstáit uile de réir a gcuid féin de OIN iomlán thíortha an Aontais. Is é sin an sciar is mó de na hacmhainní dílse.</li>
    </ul>
    <p>D’áitigh na Feisirí go seasta go bhfuil <a href="https://www.europarl.europa.eu/topics/en/article/20221110STO53101/parlaimint-wants-new-sources-of-revenue-for-the-eu">foinsí ioncaim</a> nua de dhíth ar bhuiséad an AE , ionas go mbeidh maoiniú fadtéarmach iontaofa aige.</p>
  - |
    <p>Chun cistí ón Aontas a fháil, ní mór d’fhaighteoirí bunluachanna an Aontais a chumhdaítear in <a href="https://www.europarl.europa.eu/factsheets/ga/sheet/146/the-protection-of-article-2-teu-values-in-the-eu">Airteagal 2 den Chonradh ar an Aontas Eorpach</a> a urramú: meas ar dhínit an duine, ar an tsaoirse, ar an daonlathas, ar an gcomhionannas, ar an smacht reachta, agus ar chearta an duine, lena n-áirítear na cearta atá ag daoine ar de ghrúpaí mionlaigh iad. </p>
    <p>Leis an Rialachán maidir le Coinníollacht an Smachta Reachta, is féidir íocaíochtaí ó bhuiséad an Aontais a chur ar fionraí má sháraítear prionsabail an smachta reachta. Cinntíonn sé go gcaitear airgead go maith agus go gcloítear le rialacha agus prionsabail choiteanna i gcónaí. Ní féidir aon chistiú ón Aontas a bheith ann gan luachanna an Aontais a urramú. </p>
    <p>Ar áitiú na Parlaiminte, glacadh an rialachán coinníollachta mar chuid de bhuiséad fadtéarmach AE 2021-2027 agus de <a target="_blank" rel="noreferrer noopener nofollow" href="https://next-generation-eu.europa.eu/index_ga">phacáiste téarnaimh Next Generation EU</a>.</p>
  - >
    <p>Ar dtús, maoiníodh an tAontas Eorpach (na Comhphobail Eorpacha ina
    dhiaidh sin) go príomha trí ranníocaíochtaí díreacha ó na Ballstáit.</p>

    <p>In 1970 tugadh isteach an córas ‘acmhainní dílse’, rud a d’fhág go raibh
    sruth uathoibríoch ioncaim ann do na Comhphobail Eorpacha a bhí ann ag an
    am.  </p>

    <p>Forbraíodh an smaoineamh maidir le buiséad fadtéarmach a mhairfidh roinnt
    blianta sna 1980idí mar bhealach chun obair institiúidí an Aontais a
    chomhchuibhiú agus chun an smacht buiséadach a neartú. Glacadh an chéad
    bhuiséad fadtéarmach i 1988.  </p>

    <p>Bhí sé bhuiséad fhadtéarmacha de chuid an Aontais ann go dtí seo.
    Cumhdaítear an tréimhse 2021-2027 leis an séú ceann agus leis an gceann atá
    ann faoi láthair agus mairfidh sé go dtí an 31 Nollaig 2027. Tiocfaidh an
    chéad cheann eile i bhfeidhm an 1 Eanáir 2028 agus is dócha go mairfidh sé
    go dtí 2034.  </p>
faqAnswerMeta:
  - Tugtar an Creat Airgeadais Ilbhliantúil (MFF) ar bhuiséad fadtéarmach an
    Aontais freisin. Is buiséad infheistíochta é a shocraíonn an t-uasmhéid
    airgid is féidir a infheistiú i ngach réimse beartais. Ní mór do bhuiséid
    bhliantúla an Aontais, chomh maith le caiteachas an Aontais ar chláir agus
    ar bheartais, na huasteorainneacha sin a urramú. Tá sé bunaithe ar thogra ón
    gCoimisiún Eorpach agus ní mór don Chomhairle, a dhéanann ionadaíocht ar
    rialtais an Aontais, é a ghlacadh d’aon toil. Roimhe sin, ní mór di toiliú
    Pharlaimint na hEorpa a fháil trí thromlach glan dá Feisirí uile.
  - Maireann an buiséad fadtéarmach reatha ó 2021 go 2027. Ciallaíonn sé sin
    nach mór an chéad bhuiséad eile a chomhaontú faoi dheireadh 2027 le teacht i
    bhfeidhm an 1 Eanáir 2028.
  - "Is buiséad infheistíochta é go príomha, lena ndírítear ar dhul i ngleic le
    dúshláin choiteanna agus ar thosaíochtaí comhaontaithe a bhaint amach,
    amhail:  - an geilleagar a neartú, poist a chruthú agus tacú le taighde agus
    infheistíocht  /                                                                                                                                                                                                                                                                                                                                                                                                                   \
    - dul i ngleic leis an ngéarchéim aeráide agus an comhshaol a chosaint / -
    teorainneacha seachtracha a neartú agus slándáil na hEorpa a fheabhsú / -
    tacú le hoibrithe agus le cearta sóisialta / - tacú le réigiúin na hEorpa,
    ar mhaithe le comhtháthú eacnamaíoch agus sóisialta agus comhar trasteorann
    / - tacú leis an talmhaíocht agus slándáil bia a chinntiú. Maoiníonn níos mó
    ná 93% den bhuiséad gníomhaíochtaí a dhéanann difríocht i dtíortha an
    Aontais agus níos faide i gcéin. Téann sé chun tairbhe do shaoránaigh,
    réigiúin, cathracha, feirmeoirí, taighdeoirí, mic léinn, an tsochaí
    shibhialta agus gnólachtaí. Is ionann caiteachas riaracháin an AE agus níos
    lú ná 7% de bhuiséad iomlán an AE. Fágann sé sin gur féidir le hinstitiúidí
    an Aontais feidhmiú, ullmhú agus cinntí a dhéanamh ar mhaithe leis an leas
    coiteann."
  - "Seo roinnt samplaí de na daoine a dtacaíonn buiséad an Aontais leo agus de
    na rudaí a dtacaíonn sé leo: Gnólachtaí beaga: is iad fiontair bheaga agus
    mheánmhéide cnámh droma gheilleagar an Aontais. Tacaíonn cláir éagsúla de
    chuid an Aontais leo chun leathnú, nuáil agus iomaíocht a dhéanamh ar scála
    domhanda. Cuidíonn an maoiniú sin le borradh a chur faoin bhfostaíocht agus
    le fás eacnamaíoch a spreagadh ar an leibhéal áitiúil agus san Aontas ina
    iomláine. Feirmeoirí agus pobail tuaithe: slándáil bia a áirithiú,
    talmhaíocht inbhuanaithe a chothabháil, agus tacú le forbairt tuaithe.
    Scoláirí agus institiúidí oideachais: cuireann cláir ar nós Erasmus+
    deiseanna ar fáil do mhic léinn staidéar a dhéanamh thar lear, feabhas a
    chur ar an malartú cultúrtha agus ar eispéiris oideachais. Tacaíonn an
    maoiniú seo le hollscoileanna agus le hionaid ghairmoiliúna, chun tacú le
    lucht saothair inoiriúnaithe agus oilte. Taighde agus nuálaíocht:
    Infheistíonn Fís Eorpach, clár suaitheanta taighde agus nuálaíochta an
    Aontais, i dtaighde ceannródaíoch agus i ndul chun cinn teicneolaíoch.
    Tacaíonn sé le heolaithe agus le gnólachtaí nuathionscanta a spreagann
    nuálaíocht i réimsí amhail sláinte, teicneolaíocht dhigiteach, fuinneamh
    in-athnuaite, agus go leor réimsí eile. Bonneagar: déanann an tAontas
    infheistíocht i bhforbairt bonneagair chun gréasáin iompair a fheabhsú,
    éifeachtúlacht fuinnimh agus neamhspleáchas fuinnimh agus nascacht
    dhigiteach a fhorbairt. Cruthaíonn na tionscadail sin poist agus tacaíonn
    siad le forbairt réigiúnach. Earnálacha an chultúir agus na cruthaitheachta:
    tugann an clár Eoraip na Cruthaitheachta tacaíocht d’ealaíontóirí,
    d’eagraíochtaí cultúrtha agus d’eagraíochtaí meán, rud a chuireann an
    éagsúlacht chultúrtha chun cinn agus a chuidíonn le borradh a chur faoi
    thionscail chruthaitheacha i margadh iomaíoch. Dul i ngleic leis an athrú
    aeráide agus an comhshaol a chosaint: cistíonn an tAontas cláir agus
    tionscadail atá dírithe ar aghaidh a thabhairt ar an athrú aeráide, ar an
    mbithéagsúlacht a chaomhnú agus ar chleachtais inbhuanaithe a chur chun
    cinn. Sláinte phoiblí agus ullmhacht phoiblí: déanann an tAontas
    infheistíocht i dtionscnaimh sláinte agus i sásraí freagartha ar
    ghéarchéimeanna, lena n-áirítear bonneagar sláinte poiblí, chun ár
    n-ullmhacht do phaindéimí, tubaistí nádúrtha agus éigeandálaí eile a
    d’fhéadfadh a bheith ann amach anseo a neartú.  Réigiúin na hEorpa a neartú:
    tacaíonn buiséad an Aontais le comhtháthú eacnamaíoch agus sóisialta trí
    thionscadail a mhaoiniú lena laghdaítear éagothromaíochtaí idir réigiúin.
    Déanann sé infheistíocht i mbonneagar, in oideachas agus i gcruthú post chun
    borradh a chur faoin bhforbairt i limistéir nach bhfuil chomh rathúil
    céanna. Cuidíonn sé sin le fás cothrom a chur chun cinn agus cuireann sé
    feabhas ar chaighdeáin mhaireachtála ar fud an Aontais."
  - I gcomparáid leis na buiséid náisiúnta, tá solúbthacht theoranta ag buiséad
    an AE maidir leis an gcaoi ar féidir na cistí a chaitheamh. Tá sé difriúil
    freisin ó bhuiséid náisiúnta toisc nach féidir easnamh a bheith ann. Murab
    ionann agus buiséid náisiúnta, a úsáidtear go mór chun seirbhísí poiblí a
    sholáthar agus chun córais slándála sóisialta a mhaoiniú, is buiséad
    infheistíochta den chuid is mó é buiséad an AE a dhíríonn ar bhearta a
    théann chun tairbhe mhuintir na hEorpa.
  - "Tá buiséad an AE sách beag i gcomparáid leis na buiséid náisiúnta. Is
    ionann é gach bliain agus thart ar[1% d'olltáirgeacht intíre an Aontais
    (ollioncam náisiúnta), nó thart ar €160-180 billiún. Is ionann an caiteachas
    poiblí náisiúnta a dhéanann tíortha an Aontais agus beagnach 50 % dá OIN
    faoi seach ar an meán. Faoi bhuiséad fadtéarmach reatha an AE, is féidir
    leis an Aontas gealltanas a thabhairt €1,074 billiún (i bpraghsanna 2018) a
    chaitheamh idir 2021 agus 2027. Freastalaíonn an buiséad ar 450 milliún
    duine san Eoraip, agus is ionann é agus sciar beag den chaiteachas poiblí
    foriomlán san Aontas. Mar shampla, tá sé níos lú ná buiséad náisiúnta na
    hOstaire (daonra de 9 milliún): don bhliain 2022, thart ar €170 billiún a
    bhí i mbuiséad an AE, agus thart ar €240 billiún a bhí i mbuiséad náisiúnta
    na hOstaire."
  - "Difríocht eile idir buiséad an AE agus buiséid náisiúnta is ea nach bhfuil
    cumhacht dhíreach cánachais ag an Aontas chun a bhuiséad a mhaoiniú agus go
    mbraitheann sé ina ionad sin ar ioncam ar a dtugtar ‘acmhainní dílse’. Is
    iad seo a leanas na hioncaim sin: -  Dleachtanna custaim ar iompórtálacha
    isteach san Aontas / - Cuid bheag den CBL a bhailíonn gach Ballstát / -
    Ranníocaíocht bunaithe ar mhéid na dramhaíola plaistí neamh-athchúrsáilte i
    ngach Ballstát / - Ranníocaíocht náisiúnta ó gach tír AE bunaithe ar a
    hollioncam náisiúnta (OIN). Rannchuidíonn na Ballstáit uile de réir a gcuid
    féin de OIN iomlán thíortha an Aontais. Is é sin an sciar is mó de na
    hacmhainní dílse.  D’áitigh na Feisirí go seasta go bhfuil foinsí ioncaim
    nua de dhíth ar bhuiséad an AE, ionas go mbeidh maoiniú fadtéarmach iontaofa
    aige."
  - "Chun cistí ón Aontas a fháil, ní mór d’fhaighteoirí bunluachanna an Aontais
    a chumhdaítear in Airteagal 2 den Chonradh ar an Aontas Eorpach a urramú:
    meas ar dhínit an duine, ar an tsaoirse, ar an daonlathas, ar an
    gcomhionannas, ar an smacht reachta, agus ar chearta an duine, lena
    n-áirítear na cearta atá ag daoine ar de ghrúpaí mionlaigh iad. Leis an
    Rialachán maidir le Coinníollacht an Smachta Reachta, is féidir íocaíochtaí
    ó bhuiséad an Aontais a chur ar fionraí má sháraítear prionsabail an smachta
    reachta. Cinntíonn sé go gcaitear airgead go maith agus go gcloítear le
    rialacha agus prionsabail choiteanna i gcónaí. Ní féidir aon chistiú ón
    Aontas a bheith ann gan luachanna an Aontais a urramú. Ar áitiú na
    Parlaiminte, glacadh an rialachán coinníollachta mar chuid de bhuiséad
    fadtéarmach AE 2021-2027 agus de phacáiste téarnaimh Next Generation EU."
  - Ar dtús, maoiníodh an tAontas Eorpach (na Comhphobail Eorpacha ina dhiaidh
    sin) go príomha trí ranníocaíochtaí díreacha ó na Ballstáit. In 1970 tugadh
    isteach an córas ‘acmhainní dílse’, rud a d’fhág go raibh sruth uathoibríoch
    ioncaim ann do na Comhphobail Eorpacha a bhí ann ag an am.  Forbraíodh an
    smaoineamh maidir le buiséad fadtéarmach a mhairfidh roinnt blianta sna
    1980idí mar bhealach chun obair institiúidí an Aontais a chomhchuibhiú agus
    chun an smacht buiséadach a neartú. Glacadh an chéad bhuiséad fadtéarmach i
    1988.  Bhí sé bhuiséad fhadtéarmacha de chuid an Aontais ann go dtí seo.
    Cumhdaítear an tréimhse 2021-2027 leis an séú ceann agus leis an gceann atá
    ann faoi láthair agus mairfidh sé go dtí an 31 Nollaig 2027. Tiocfaidh an
    chéad cheann eile i bhfeidhm an 1 Eanáir 2028 agus is dócha go mairfidh sé
    go dtí 2034.
faqExpanded:
  - "false"
  - "false"
  - "false"
  - "false"
  - "false"
  - "false"
  - "false"
  - "false"
  - "false"
faqID:
  - q1
  - q2
  - q3
  - q4
  - q5
  - q6
  - q7
  - q8
  - q9